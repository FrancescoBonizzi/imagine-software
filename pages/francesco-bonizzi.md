---
layout: common-page
permalink: francesco-bonizzi
metaTitle: Francesco Bonizzi
metaDescription: Francesco Bonizzi, proprietario di Imagine Software, professionista dello sviluppo software dello stack Microsoft e sviluppatore di App.
subtitle: Professionista dello sviluppo software
---

A tre anni scalciavo sulle ginocchia di mio papà mentre lo vedevo programmare in `BASIC`. Quel che faceva m'affascinava a tal punto da non distinguerlo dalla magia. E quando vidi [The Matrix](https://it.wikipedia.org/wiki/Matrix 'Informazioni sul film The Matrix su Wikipedia') per la prima volta, iniziai a sognare di diventare un hacker in grado riparare agli *errori dei software*.

<p><img style="display: block; margin-left: auto; margin-right: auto;" src="{{ site.url }}/assets/images/other/Francesco-Bonizzi.jpg" alt="Francesco-Bonizzi" /></p>
<p style="text-align: center;"><strong>Full stack .NET developer and App developer</strong></p>

A 13 anni mi regalarono un manuale di _Microsoft Visual Basic 6.0_. E a 10 dalla prima infatuazione per l'informatica, mi sono laureato in _Computer Science all'Università degli Studi di Parma_. Ora [la programmazione è il mio lavoro]({{ site.url }}/services 'I miei servizi di sviluppo software') e ha plasmato come osservo il mondo. Sviluppo videogiochi, App Android e iOS, librerie open source e studio nuovi framework.

Per questo **continuo a studiare** e a fare esperienza.

Il lavoro in [iSolutions](https://www.isolutions.it/ "Informazioni sull'azienda iSolutions"), software house nel mondo del betting, è stata l'esperienza migliore con cui potessi iniziare. Ho conosciuto l'ecosistema `.NET`, ho imparato a programmare in `C#`, `VB`, a progettare database `T-SQL` e a ragionare pensando alle performance, ai grandi numeri, alle farm gigantesche e agli accessi giornalieri densi e frequenti. Ho scritto enne alla enne test automatici con l'intento di giungere all'errore zero, per dormire meglio la notte dopo i rilasci. Ed ho davvero avuto la fortuna di lavorare con un team meraviglioso.

Successivamente, in [Gruppo Infor](https://www.gruppoinfor.it/ "Informazioni sull'azienda Gruppo Infor"), ho continuato il mio percorso verticalizzando l'esperienza sul cliente, sui requisiti, sul **rapporto umano uno ad uno**. Abbiamo migrato e progettato software di grandi aziende del territorio italiano in ottica **cloud-first**, principalmente `Azure`.

Infine, è nata [Imagine Software]({{ site.url }}/services "L'homepage di Imagine Software").
